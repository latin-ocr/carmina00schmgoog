CATULLI

at, marite, ita me iuvent
coelites, nihilo minus
pulcer es, neque te Venus

neglegit. sed abit dies:
perge, ne remorare.

non diu remoratus es,
iam venis. bonate Venus
iuverit, quonium palam
quod cupis cupis et bonum
non abscondis amorem.

ille pulveris Africi
siderumque micantium
subducat numerum prius,
qui vostri numerare volt

mults milia ludi.

ludite ut lubet, et brevi
liberos date. non decet
tam vetus sine liberis

nomen esse, sed indidem
semper ingenerari.

Torquatus volo parvulus
matris e gremio suae
porrigens teneros manus

dulce rideat ad patrem
semihiante labello.

sit suo similis patri
Manlio et facile insciis
noscitetur ab omnibus
et pudicitiam suae
matris indicet ore.

talis illius a bona
matre laus genus adprobet,
qualis unica ab optima
matre Telemacho manet
fama Penelopeo.

 

