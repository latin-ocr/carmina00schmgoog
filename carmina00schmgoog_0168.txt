LIBER

dextra sternuit adprobationem.
nunc ab auspicio bono profecti
mutuis animis amant amantur.
unam Septumius misellus Acmen
mavult quom Syrias Britanniasque:
uuo in Septumio fidelis Acme

facit delicias libidinesque.

quis ullos homines beatiores

vidit, quis Venerem auspicatiorem?

XLVI.

Iam ver egelidos refert tepores,

iam caeli liuor aequinoctialis
iucundis zephyri silescit auris.
linquantur Phrygii, Catulle, campi
Nicaeaeque ager uber aestuosae:

ad claras Asiae volemus urbes.

iam mens praetrepidans avet vagari,
iam laeti studio pedes vigescunt.

o dulces comitum valete coetus,
longe quos simul a domo profectos ⁴
diversae variae viae reportant.

XLVII.

Porci et Socration, duae sinistrae
Pisonis, scabies famesque mundi,
vos Veraniolo meo et Fabullo
verpus praeposuit Priapus ille?
vos convivia lauta sumptuose

de die facitis? mei sodales
quaerunt iu trivio vocationes?

XLVHI.

Mellitos oculos tuos, Inventi, ·
siquis me sinat usque basiare,

 

