LIBER

usque dum tremulum movens
cana tempus anilitas
omnia omnibus adnuit.

ο Hymen Hymenaee io,
o Hymen Hymenaee.

transfer omine cum bono
limen aureolos pedes,
rasilemque subi forem.
ο Hymen Hymenaee io,
o Hymen Hymenaee.

adspice, intus ut' accubans
vir tuus Tyrio in toro
totus immineat tibi.

ο Hymen Hymenaee io,
ο Hymen Hymenaee.

illi non minus ac tibi
pectore uritur intimo

flamma, sed penite magis.
ο Hymen Hymenaee iu,
ο Hymen Hymenaee.

mitte bracchiolum teres,
praetextate, puellulae:
iam cubile adeat viri.

ο Hymen Hymenaee io,
ο Hymen Hymenaee.

vos bonae senibus viris
cognitae bene feminae,
collocate puellulam.

o Hymen Hymenaee io,
o Hymen Hymenaee.

iam licet venias, marite:
uxorin thalamo tibist
cre floridulo nitens,

alba parthenice velut
luteumve papaver.

 

