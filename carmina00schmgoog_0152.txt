LIBER·

sive trans altas gradietur Alpes,
Caesaris vrsens monimenta magui, ,

“ Gallicum Rhenum, horribile aequor, ulti·

mosque Britannos, ⁵ ·

omnia haec, quaecumque feret voluntas
caelitum, temptare simul parati,

pauca nuntiate meae puellae

non bona dicta.

cum suis vivat valeatque moechis,

quos simul conplexa tenet trecentos,
‘nullum amans vere, sed identidem omnium
. ilia rumpens:

neo meum respectet, ut ante, amorem, .
qui illius culpa cecidit velut prati

ultimi flos, praetereunte postquam

tactus aratro est. κ

ἠ

XII.

Marrucine Asini, manu sinistra

non belle uteris in ioco atque vino: ’
tollis lintea neglegentiorum.

hoo salsum esse putas? fugit te, inepte:
quamvis sordida res et invenustast.
non credis mihi? crede Pollioni .
fratri, qui tua furta vel talento

mutari velit: est enim leporum
disertus puer ac facetiarum.

quare aut hendecasyllabos trecentos
expecta aut mihi linteum remitte,
quod me non movet aestimatione,
verum est mnemosynum mei sodalis,
nam sudaria Saetaba ex Hiberis
miserunt mihi muneri Fabullus

et Veranius: haec amem necessest

ut Veraniolum meum-et Fabullum.

 

