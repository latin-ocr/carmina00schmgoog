42 CATULLI

illa ruddm cursu prima imbuit hmphilriten.
quae simulac ros'tro ventosum proscidit aequor,
tortaque remigio spumis incanduit unda,
emersere freti canenti e gurgite vult tus

15 aequoreae monstrum Nereides admirantes.

’ illa, nulla alia, viderunt luce marinas
mortales oculi nudato corpore nymphas
nutricum tenus extantes e gurgite cano. ’
tum Thetidis Peleus incensus fertur amore,

20 tum Thetis humanos non despexit hymenaeos,
tum Thetidi pater ipse iugandum Pelea sensit.
o nimis optato saeclorum tempore nati
heroes, salvete, deum genus, o bona matrum

23 progenies, salvete iterum . . .
vos ego saepe meo vos carmine conpellatio,

25 teque adeo eximie taedis felicibus aucte
Thessaliae columen Peleu, cu1 Iuppit er ipse,
ipse suos divum genitor concessit amores.
tene Thetis tenuit pulcerrima Nereine?
tene suam Tethys concessit ducere neptem,

30 Oceanusque, mari totum qui amplectitur orbem?
quae simul optatae finito tempore luces
advenere, domum conventu tota frequentat
Thessalia, oppletur laetanti regia coetu:
¹(lona ferunt prae se, declarant gaudia vultu.

35 deseritur Cieros, linquunt Phthiotica tempe
Crannonisque domos ac moenia Larisaea,
Pharsalum coeunt, Pharsalia tecta frequentant.
rura colit nemo, mollescunt colla iuvencis.

41 non falx attenuat frondatorum arboris umbram,

39 non humilis curvis purgatur vinea rastris,

40 non glaebam prono convellit vomere taurus:

42 squalida desertis robigo infertur aratris.
ipsius at sedes, quacumque opulenta recessit
regia, fulgenti splendent auro atque argento.

45 candet ebur soliis, conlucent pocula mensae,
tota domus gaudet regali splendida gaza.

pulvinar vero divae geniale locatur
sedibus in mediis, Indo quod dente politum
. tincta tegit roseo conchyli purpura fuco.

 

