CATULLI

nam quo tempore legit incohatam ’
Dindymi dominam, ex eo misellae
ignes interiorem edunt medullam.
ignosco tibi, Sapphica puella

musa doctior: est enim venuste
magna Caecilio. incohata mater.

—--

’ mvn

Annales Volusi, cacata charta,

votum solvite promea puella.

nam sanctae Veneri Cupidinique

vovit, si sibi restitutus essem

desissemque truces vibrare iambos,
electissima pessimi poetae ¹

scripta tardipedi deo daturam

infelicibus ustulando lignis.

et hoc pessima se puella vidit

iocose lepide vovere divis.

nunc, ο caeruleo creata ponto,

quae sanctum Idalium † uriosque apertos
quaeque Ancona Cnidumque harundinosam
colis quaeque Amathunta quaeque Golgos
quaeque Durrachium Hadriae tabernam,
acceptum face redditumque votum,

si non inlepidum neque invenustumst.

at vos interea venite in ignem,

pleni ruris et inficetiarum

annales Volusi, cacata charta.

XXXVII.

Salax taberna vosque contubernales,
a pilleatis nona fratribus pila,

solis putatis esse mentulas vobis,
solis licere quidquid est puellarum ’
confutuere et putare ceteros hircos?
an, continenter quod sedetis insulsi

 

